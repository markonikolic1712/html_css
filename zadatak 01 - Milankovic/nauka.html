<!DOCTYPE html>
<html>
	<head>
		<meta charset="UTF-8">
		<title>Milanković - Teorije i doprinos nauci</title>
	</head>
	<body>
		<h1>Teorije i doprinos nauci</h1>
		<p>Milanković je dao dva fundamentalna doprinosa nauci. Prvi doprinos je 
		„Kanon osunčavanja Zemlje” koji karakteriše sve planete Sunčevog sistema. 
		Drugi doprinos je teorijsko objašnjenje Zemljinih dugotrajnih klimatskih 
		promena uzrokovanih astronomskim promenama njenog položaja u odnosu na Sunce; 
		danas poznato kao Milankovićevi ciklusi. Ovo objašnjava pojavu ledenih doba 
		tokom geološke prošlosti Zemlje, kao i klimatske promene na Zemlji koje se mogu očekivati u budućnosti.
		Milutin Milanković je osnovao planetarnu klimatologiju izračunavanjem temperaturskih uslova u gornjim 
		slojevima Zemljine atmosfere, kao i temperaturske uslove na planetama unutrašnjeg Sunčevog sistema 
		(Merkuru, Veneri i Marsu), te Zemljinom prirodnom satelitu — Mesecu. Pored toga, Milanković se u 
		geofizici smatra koautorom teorije tektonskih ploča, i to sa svojim radom Pomeranje Zemljinih 
		obrtnih polova.

		Milanković je kao autor ili koautor registrovao osam patenata, koje je u periodu 1905—1933.
		podnosio u različitim državama. Tokom profesorske karijere ostao je veran svom prvom životnom 
		pozivu — građevinarstvu —, pa je radio kao konstruktor, statičar i supervizor na celom nizu
		građevinskih objekata od armiranog betona širom Jugoslavije. Tako je i većina patenata vezana
		za ovu oblast.</p>
		<img src="slike/milankovic2.jpg" alt="Slika: Milutin Milanković">
		<hr>
		<p><a href="index.html">&lt;&lt; Povratak na početnu stranu</a></p>
		<p><a href="rad.html">Više o angažovanju i radu</a></p>
	</body>
	
</html>